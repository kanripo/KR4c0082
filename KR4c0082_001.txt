# -*- mode: mandoku-view; -*-
#+TITLE: 梨嶽詩集
#+DATE: 2015-09-12 01:20:34.704689
#+PROPERTY: ID KR4c0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0758-001梨嶽詩集-詩集.
<pb:KR4c0082_SBCK_001-1a>¶
棃嶽詩集¶
　　　　　唐建州刺史李頻徳新¶
　　　湘口送友人¶
中流欲暮見湘煙葦岸無窮接楚田去鴈¶
逺衝雲夢澤(一作/雪)離人獨上洞庭船風波¶
盡日依山轉星漢通宵向水連零落梅花¶
過殘臘故園歸醉及新年¶
　　　鄂州頭陀寺上方¶
髙寺上方無不見天涯行客思迢迢西江¶
帆過東風急夏口城衝(一作/衘)楚塞遥沙渚¶
<pb:KR4c0082_SBCK_001-1b>¶
漁歸多濕網桑林蚕後盡空條感時嘆物¶
尋僧話惟向禪心得寂寥¶
　　　&KR0009;逺¶
槐欲成隂分&KR0209;時君期十日復金扉槐今¶
落葉已將盡君向逺方猶未歸化石早曽¶
聞節婦沉湘何必獨靈妃湏知此意同生¶
死不學他人空&KR0009;衣¶
　　　題張司馬別墅¶
庭前樹盡手中栽先後花分幾畨(去聲)開¶
巢鳥戀雛驚不起野人思酒去還來自抛¶
<pb:KR4c0082_SBCK_001-2a>¶
官與青山近誰訝(一作/料)身為白髪(一作/日)催門外¶
尋常行樂䖏重重履迹在莓苔¶
　　　長安即事¶
長遇豪家不敢過此身誰與取髙科故園¶
久絶書來後南國空㸔鴈去多中夜永懐¶
聽疊漏先秋㱕夢涉層波愁人白髪自生¶
早我獨少年&KR0014;㡬何¶
　　　漢上逢同年崔八¶
去嵗曽遊帝里春杏花開過各離秦偶先¶
托質逢知已獨未還家作旅人世上路&KR0302;¶
<pb:KR4c0082_SBCK_001-2b>¶
何繚繞空中光景自逡廵一回相見一離¶
别䏻得㡬時年少身¶
　　　五月一日&KR0170;替本官不得随例入¶
　　　闕感懐獻送相公¶
五月傾朝謁𬗋宸一朝無分在清塵含香¶
已去星郎位衣錦惟思㜈女隣折獄也曽¶
為俗吏勸農元本是耕人知將何事酧公¶
道只飬生&KR0149;似養身¶
　　　春閨怨¶
紅粧兒女窓下羞畫眉夫壻隴西頭自怨¶
<pb:KR4c0082_SBCK_001-3a>¶
愁容長照鏡悔教征戍覓封侯¶
　　　送邉將¶
防秋戎馬恐來奔詔發將軍出鴈門遥領¶
短兵登隴首獨横長劒向河源悠&KR0045;落日¶
黄雲動莽蒼隂風白草翻&KR0002;縱干戈更深¶
入應聞收得到崑崙¶
　　　太和公主還宫¶
天驕發使犯邉塵漢將推功遂奪親離亂¶
應無初去貌死生難有却回身禁花半老¶
曽攀樹官女多非舊識人重上鳯樓追故¶
<pb:KR4c0082_SBCK_001-3b>¶
事幾多愁思向青春¶
　　　將赴黔州先&KR0009;本府中丞¶
八月瞿塘倒底翻孤舟上得巳銷魂幕中¶
職罷猶趨府𨶕下官成未謝恩丹嶂聳空¶
無過鳥青林覆水有垂猿感知肺腑終難¶
&KR0003;從此辭歸便掃門¶
　　　和友人下第北遊感懐¶
聖代爲儒可致身誰知又別五陵春青門¶
獨歩空歸鳥紫陌相逢盡醉人江島去㝷¶
垂釣逺塞山來見舉頭頻且須共漉邉城¶
<pb:KR4c0082_SBCK_001-4a>¶
酒何必陶家有白綸¶
　　　樂逰原春望¶
五陵佳氣晚氛氲覇業雄圖勢自分秦地¶
山河連楚塞漢家樓殿入青雲未央樹色¶
春中見長樂鐘聲月下聞無那楊花起愁¶
思滿天飄落雪紛紛¶
　　　黄雀行¶
欲竊高倉集御河翩翩疑渡畏秋波朱宫¶
晚樹侵鶯語𦘕閣香簾奪燕窠踈葉暗棲¶
寒露重空城飢噪暮煙多誰令不解高飛¶
<pb:KR4c0082_SBCK_001-4b>¶
去破宅荒庭有網羅¶
　　　長安寓居寄柏侍郎¶
霜輕兩𩯭欲相侵愁緒無端不可尋秦女¶
紅粧空覓伴郢郎白雪少知音長亭古木¶
春先老太華青煙晚更深獨向㶚陵東北¶
望一封書&KR0009;萬重心¶
　　　春日思歸¶
春情不斷&KR0002;連環一夕思歸𩯭欲斑壯志¶
未酬三尺劒故郷空隔萬重山音書㫁絶¶
干戈後親友相逢夢𥧌間却羡浮雲與飛¶
<pb:KR4c0082_SBCK_001-5a>¶
鳥因風吹去又吹還¶
　　　朔中即事¶
𨵿門南北雜戎夷草木秋來即出師落日¶
風沙長暝早窮冬雨雪轉春遲山頭堠火¶
孤明後星外行人四絶時自古邉功何不¶
立漢家中外自相疑¶
　　　感懷獻門下相公¶
誰云郎選不由詩上相憐才積有時却是¶
龍鐘到門晚終非稽古致身遲謀將郡印¶
歸難遂讀著家書坐欲癡日望南宫看列¶
<pb:KR4c0082_SBCK_001-5b>¶
𪧐迢迢婺女與郷比(一作/鄰毗)¶
　　　贈長城&KR0067;將軍¶
初年三十拜將軍近代英雄獨未聞向國¶
報恩心比石辭天作鎮氣凌雲逆風走馬¶
貂裘卷望塞懸弧鴈陣分定擁節麾從此¶
去安西大破犬戎群¶
　　　浙東獻鄭大夫¶
聖主東憂漲海濵思移副相𠋣陶鈞樓臺¶
獨坐江山月舟楫先行澤國春遥想萬家¶
開户外近聞群盗竄諸鄰㡬時入去調元¶
<pb:KR4c0082_SBCK_001-6a>¶
化天下同爲堯舜人¶
　　　鏡湖夜泊有懐(東𣈆太守/馬臻所築)¶
廣水遥隄利物功因思太守惠無窮自從¶
版築興農𨻶長與耕耘致歳豊漲接星津¶
流蕩𣻌寛浮雲岫動虚空想當戰國開時¶
有范蠡扁舟秪此中¶
　　　宣州獻從叔大夫¶
清時選地任賢明從此觀風輟尹京日月¶
天中辭洛邑雲山江上領宣城萬家閭井¶
俱安&KR0230;千里農桑竟起耕聞說聖朝同漢¶
<pb:KR4c0082_SBCK_001-6b>¶
代已愁徴入拜公卿¶
　　　賀同年翰林從叔舎人知制誥¶
仙禁何人躡近蹤孔門先選得真龍别居¶
雲路抛三省專掌天書在九重五色毫揮¶
成渙汗百寮班下獨從容芳年貴盛誰爲¶
比欝欝青青嶽頂松¶
　　　呉門別主人¶
早晩更看呉苑月小齋長憶落西窓不知¶
明夜誰家見應照離人隔楚江¶
　　　自黔中歸新安¶
<pb:KR4c0082_SBCK_001-7a>¶
朝過春𨵿辭北闕暮參戎幕向南巴却將¶
仙桂東歸去江月相隨直至家¶
　　　奉和鄭薫相公¶
三四株松匝草亭便成彭澤柳爲名遥峯¶
隠去難辭闕滻水朝回與出城¶
　　　及第後還家過峴嶺¶
魏䭾山前一朶花嶺西更有㡬千家石斑¶
魚鮓香衝鼻淺水沙田飯遶牙¶
　　　春日旅舎¶
未識東西南北路青春白日坐銷難如何¶
<pb:KR4c0082_SBCK_001-7b>¶
一别故園後五度花開五處看¶
　　　過長江傷賈島¶
忽從一宦逺流離無罪無人子細知到得¶
長江聞杜字想君魂魄也相隨¶
　　　自遣¶
永擬東歸把釣絲將行忽起半心疑青雲¶
道是不平地還有平人上得時¶
　　　寄曹鄴¶
終南山是枕前雲禁皷無因曉夜聞朝客¶
秋來不朝日曲江西岸去尋君¶
<pb:KR4c0082_SBCK_001-8a>¶
　　　述懐¶
望月疑無得桂縁春天又待到秋天杏花¶
開與槐花落愁去愁來過㡬年¶
　　客洛酬劉駕¶
浮世緫應相送老共君偏更逺行多此回¶
不似前回別聽盡離&KR0084;逐櫂&KR0084;¶
　　　題豹臺障子¶
君家盡是我家山嚴子前臺枕古灣却把¶
釣竿終不可㡬時入海得魚還¶
　　　題陽山頋鍊師草堂¶
<pb:KR4c0082_SBCK_001-8b>¶
&KR0002;到當時上昇處長生何事後無人前峯¶
自去種松子坐見將來取茯神¶
　　　聞金吾妓唱梁州¶
聞君一曲古梁州驚起黄雲塞上愁秦女¶
樹前花正發北風吹落滿城秋¶
　　　㳺蜀回簡友人¶
別來十二月去到漏天邉不是因逢閏還¶
應似隔年¶
　　　贈涇州王侍御¶
一旦天書下紫㣲三年旌斾隴雲飛塞門¶
<pb:KR4c0082_SBCK_001-9a>¶
無事春空到邉草青青戰馬肥¶
　　　夏日𪧐袐書姚監宅¶
貴宅多嘉樹先秋有好風情閑離闕下夢¶
野在山中露色浮寒瓦螢光墮暗叢聽吟¶
麗句盡河漢任西東¶
　　　過嵩隂𨼆者¶
當門看少室𠋣杖復披衣毎日醒還醉無¶
人是與非架書抽讀亂庭果摘嘗稀獨有¶
江南客思家未得歸¶
　　　留别山家¶
<pb:KR4c0082_SBCK_001-9b>¶
閑門不易求半月在林丘已與山水別難¶
爲花木留孤懐歸静夜逺㑹隔髙秋莫道¶
無言去㝠心在重逰¶
　　　送人逰呉¶
楚田開雪後草色與君看積水浮春氣深¶
山滯雨寒毗陵孤月出建業一鐘殘為把¶
郷書去因收別淚難¶
　　　東渭橋晚眺¶
秦地有呉洲千檣渭曲頭人當返照立水¶
徹故郷流落第春難過窮塗日易愁誰知¶
<pb:KR4c0082_SBCK_001-10a>¶
橋上思萬里在江樓¶
　　　送延陵韋少府¶
延陵稱貴邑季子有高蹤古跡傳多代仙¶
山管㡬峯㣲泉聲小雨異木色深冬去畢¶
三年秩新詩篋不容¶
　　　淮南送人歸滄州¶
風色忽西轉坐爲千里分髙帆背楚落寒¶
日逆淮曛㫁燒縁喬木盤鵰𨼆片雲郷關¶
百戰地歸去始休軍¶
　　　夏日題盩厔友人書齋¶
<pb:KR4c0082_SBCK_001-10b>¶
脩竹齊髙樹書齋竹樹中四時無夏氣(一/作)¶
(日)三伏有秋風黒處巢幽鳥隂來呌&KR0049;蟲¶
物西太白雪萬仞在遥空(物一/作牎)¶
　　　㝷山¶
一逕入𩀱崖初疑有㡬家行窮人不見坐¶
乆日空斜石上生&KR0149;草泉中落異花終須¶
結茅屋向此學飡霞¶
　　　送元遂上人歸錢唐¶
白衣逰帝郷已得事空王却返湖山寺高¶
禪水月房甬中過嶽黒秋後𪧐船凉回顧¶
<pb:KR4c0082_SBCK_001-11a>¶
秦人語他生㑹別方¶
　　　貽友人喻坦之¶
從容心自切飲水勝衘杯共在山中長相¶
隨闕下來脩身空有道取事各無媒不信¶
昇平代終遺草澤才¶
　　　送友人往振武¶
風沙遥見說道路替君愁磧夜星垂地雲¶
明火上樓征鴻辭塞雪戰馬識邉秋不共¶
將軍語何因有去留¶
　　　賦得長城斑竹杖¶
<pb:KR4c0082_SBCK_001-11b>¶
秦興版築時剪伐不知誰異代餘根在幽¶
人得手持細看生古意閑𠋣動邉思莫作¶
鳩形並空將鶴髪期¶
　　　送德清喻明府¶
棹返霅溪雲仍參舊使君州傳多古跡縣¶
記是新文水柵横舟閉湖田立木分但如¶
詩思苦爲政即超群¶
　　　送薛能少府任盩厔¶
不才甘下第君子蹇何重相送昆明岸同¶
看太白峯數瓢留頃刻殘照迫從容好去¶
<pb:KR4c0082_SBCK_001-12a>¶
煙霞縣仙人有舊蹤¶
　　　送許壽下第歸東山¶
吾君設禮闈誰合學忘機却是高人起難¶
爲下第歸出關心縱野避世事終稀莫更¶
令秋夕相思望少㣲¶
　　　冬夜酬范祕書¶
九衢行一匝不敢入他門累日無餘事通¶
宵得至言命嗟清世蹇春覺閏冬暄飜覆¶
吟佳句何酬國士恩¶
　　　送陸肱尉江夏¶
<pb:KR4c0082_SBCK_001-12b>¶
如何執簡去便作挂帆期澤國三春早江¶
天落日遲縣人齊候處洲鳥欲飛時免禍¶
方三十青雲豈白髭¶
　　　漢上送人西歸¶
㡬作西歸夢因為愴別心野衘天去盡山¶
夾漢來深疊浪飜殘照高帆引片隂空留¶
相贈句畢我白頭吟¶
　　　蜀中逢友人¶
自古有行役誰人免別家相&KR0172;猶陌上一¶
醉任天涯積疊山藏蜀潺湲水遶巴他年¶
<pb:KR4c0082_SBCK_001-13a>¶
復何處共&KR0003;海棠花¶
　　　&KR0009;范評事¶
行坐不相遺轅門載筆時雅知難更遇舊¶
分各長思夢即重㝷熟書常轉逹遲山齋¶
終擬到何日遂心期¶
　　　南逰過湘漢即事&KR0009;友人¶
南去逺驅逐三湘五月行巴山雪水下楚¶
澤火雲生向野聊中飲乘凉探莫程離懐¶
不可&KR0003;已迫峽猿聲¶
　　　送許渾侍御赴潤州¶
<pb:KR4c0082_SBCK_001-13b>¶
家山近石頭送意恣東逰祖席離烏府歸¶
帆轉蜃樓隂氛出海散落月向潮流別有¶
爲霖日孤雲未自由¶
　　　喜友人厲圖南及第¶
相憂過已切相賀似身榮心逹無前後神¶
交共死生承家吾子事登第世人情未有¶
通儒術明時道不行¶
　　　送友人下第歸越¶
歸意隨流水江湖共在東山隂何處去草¶
際片帆通雨色春愁裏潮聲曉夢中雖為¶
<pb:KR4c0082_SBCK_001-14a>¶
半年客同是徃來鴻¶
　　　寄友人¶
一別一相見須&KR0119;老此生客衣寒後薄愁¶
思夜深清詩近吟何句髭新白㡬莖路岐¶
如昨日來徃夢分明¶
　　　送友人下第歸宛陵¶
天涯長戀親闕下獨傷春擬住還求已須¶
歸不爲身臨岐仍犯雪掛席始離塵共泣¶
東風別同爲滄海人¶
　　　秋夜對月&KR0009;鳯翔范書記¶
<pb:KR4c0082_SBCK_001-14b>¶
月過秋霖後光應夜夜清一廻相憶起㡬¶
度獨吟行河漢東西直山川逺近明寸心¶
遥徃處新有鴈來聲¶
　　　送孫明秀才徃潘州訪韋卿¶
北鳥飛不到北人今去逰天涯浮瘴水嶺¶
外問潘州草木春冬茂猿猱日夜愁定知¶
遷客淚應只對君流¶
　　　八月十五夜對月¶
隂盛此宵中多為雨與風坐無雲雨至看¶
共雪霜同抱濕離遥海傾寒向逈空年年¶
<pb:KR4c0082_SBCK_001-15a>¶
不可值還似命(一作/道)難通¶
　　　及第後歸¶
家臨浙水傍岸對買臣郷縱棹隨歸鳥乗¶
潮向夕陽苦吟身得雪甘意𩯭成霜况此¶
年猶少酬知足自強¶
　　　過巫峽¶
擁棹向驚湍巫峯直上看削成從水底聳¶
出在雲端暮雨晴時少啼猿渇下難一聞¶
神女去風竹掃空壇¶
　　　送友人徃太原¶
<pb:KR4c0082_SBCK_001-15b>¶
離亭聊把酒此路徹邉頭草白鴈來盡時¶
清人去遊汾河流𣈆地塞雪滿并州别有¶
相思夜空看北斗愁(一作明日相思/起䔥條上北樓)¶
　　　旅懐¶
萬里共心論徒言吾道存奉親無別業謁¶
帝有何門水𪧐驚濤浦山行落葉村長安¶
長夢去欹枕即聞猿¶
　　　送裴御史赴湖南¶
開門鳥道中飛傳復乘騘暮雪離秦甸春¶
雲(一作/雷)入楚宫平蕪天共闊積水地多空¶
<pb:KR4c0082_SBCK_001-16a>¶
使府懸帆去能消㡬日風¶
　　　送姚郜先輩赴汝州辟¶
行李事寒天東來聘禮全州當定鼎處人¶
去偃戈年雨雪依嵩嶽桑麻接楚田遥知¶
清夜作不是借戎篇¶
　　　初離黔中泊江上¶
去去把青桂平生心不違更蒙蓮府辟兼¶
脫布衣歸霽嶽明殘雪清波𣻌落暉無窮¶
幽鳥戯時向棹前飛¶
　　　黔中酬同院韋判官¶
<pb:KR4c0082_SBCK_001-16b>¶
平生同所為相遇偶然遲各着青袍後無¶
歸白社期江流來絶域府地管諸夷聖代¶
都無事從公且賦詩¶
　　　和范袐書襄陽舊逰¶
聽話&KR0045;帆興初從峴首還高吟入白浪遥¶
看出青山枯𣗳猿啼爽寒汀鶴歩閑秋来¶
𨵿去夢㡬夜度商顔¶
　　　秋夜山中思歸&KR0009;友人¶
蕭條對秋色相憶在雲泉木落病身起潮¶
平歸思懸凉鍾山頂寺暝火渡頭船此地¶
<pb:KR4c0082_SBCK_001-17a>¶
非吾土淹留又一年¶
　　　自黔中東歸旅次淮上¶
行旅本同愁黔呉復阻脩半年方中路窮¶
節到孤舟夕靄垂隂野晨光動積流家山¶
一夜夢便是昔年逰¶
　　　江夏春感舊¶
東風出海門處處動林園澤國雪霜少沙¶
汀花木繁暖魚依水淺晴鴈入空飜何處¶
陽和力生萍不駐根¶
　　　眉州别李使君(一作眉山留/獻張端公)¶
<pb:KR4c0082_SBCK_001-17b>¶
回首雪峯前朱門心杳然離人自嗚咽流¶
水莫潺湲毒草通蛮徼秋林近漏天一生¶
從此去五字有誰憐¶
　　　送許棠及第歸宣州¶
高科終自致志業信如神待得逢公道由¶
來合貴身秋歸方覺好舊夢始知真更想¶
青山宅誰為後主人¶
　　　黔中罷職將泛江東¶
黔荒初罷職薄俸亦無殘舉目郷關逺携¶
家旅食難野梅將雪競江月共沙寒兩𩯭¶
<pb:KR4c0082_SBCK_001-18a>¶
愁應白何勞把鏡看¶
　　　長安書事寄所知¶
帝里本無名端居有道情睡䰟春夢短書¶
興晚窓明老擬歸何處閑應過此生江湖¶
終一日拜别便東行¶
　　　酬姚覃¶
不見又相招何曽訴寂寥醉眠春草長吟¶
坐夜燈銷淚墮思山切身歸轉路遥年年¶
送別處楊柳少垂條¶
　　　春日鄜州贈裴居言¶
<pb:KR4c0082_SBCK_001-18b>¶
雖將身佐幕岀入似閑居草色長相待山¶
情信不踈燈前春睡足酒後夜寒餘筆研¶
時時近終非署簿書¶
　　　送于生入蜀¶
家呉聞入蜀道路頗乖離一第何多難都¶
城可少知江山非久戀命数未終竒況又¶
將寃抱經春杜魄隨¶
　　　送許棠歸涇縣作尉¶
青桂復青袍一歸榮一髙縣人齊下拜邑¶
宰共分曹遶郭看秧挿㝷街聽繭鏁封侯¶
<pb:KR4c0082_SBCK_001-19a>¶
萬里者燕頷乃徒勞¶
　　　友人話別¶
論交雖不早話別且相親除却棲禪客誰¶
非南陌人半生都返性終老擬安貧願入¶
白雲社髙眠自致身¶
　　　山居¶
欲出窮吾道東西自未能捲書(一作/簾)誰對¶
鶴開畫(一作/卷)獨留僧落葉和雲掃秋山共¶
月登何年石上水夜夜滴髙層¶
　　　&KR0009;范&KR0048;中¶
<pb:KR4c0082_SBCK_001-19b>¶
藜杖山中出吟詩獨范家相知從海嶠&KR0009;¶
食向京華名宦成何報清眸未縱賖臨邛¶
夢來徃雨雪滿褒斜¶
　　　書懐¶
宦途從不問身事覺無差華髪&KR0004;生女滄¶
洲未有家却閑思洞穴終老曠桑麻別訪¶
棲禪侣相期語刼沙¶
　　　越中行¶
越國臨滄海芳洲復舊晴湖通諸浦白日¶
𨼆亂峯明野𪧐多無定閑逰免有情天台¶
<pb:KR4c0082_SBCK_001-20a>¶
聞不逺終到石橋行¶
　　　春日南逰&KR0009;浙東許同年¶
孤帆處處𪧐不問是誰家南國平蕪逺東¶
風細雨斜旅懐多&KR0009;酒寒意欲留花更想¶
前途去茫茫滄海涯¶
　　　明州江亭夜別叚秀才¶
離亭向水開時候復蒸梅霹&KR0430;燈燭滅蒹¶
葭風雨來京關誰共語海嶠不同回莫爲¶
蓴鱸羙天涯滯爾才¶
　　　臨岐留別相知¶
<pb:KR4c0082_SBCK_001-20b>¶
百歳竟何事一身長逺逰行行將近老處¶
處不離愁世路多相取權門不自投難爲¶
此時別欲別願人留¶
　　　鄂渚湖上即事¶
杜門聊自適湖水在窓間縱得滄江去無¶
過白日閑多慵空好道少賤蚤彫顔獨有¶
東峯月依依自徃還¶
　　　辭夏口崔尚書¶
一飯仍難受依仁况一年終期身可報不¶
擬骨空鑴城晚風髙角江春浪起船同來¶
<pb:KR4c0082_SBCK_001-21a>¶
棲止地獨去塞鴻前¶
　　　秦原早望¶
一忝郷書薦長安未得廻年光逐渭水春¶
色上秦臺燕掠平蕪去人衝細雨來東風¶
生故里又過㡬花開¶
　　　送友人之&KR0045;州¶
一別長安後晨征便信雞河聲入峽急地¶
𫝑出𨵿低緑樹叢垓下青蕪濶楚西路長¶
知不惡隨處好詩題¶
　　　過四皓廟¶
<pb:KR4c0082_SBCK_001-21b>¶
東西南北人髙跡自相親天下已歸漢山¶
中猶避秦龍樓曽作客鶴氅不爲臣獨有¶
千年後青青廟木春¶
　　　陜下懐歸¶
故園何處在零落五湖東日暮無來客天¶
寒有去鴻大河氷徹塞高嶽雪連空獨夜¶
懸㱕思迢迢永漏中¶
　　　送徐處士㱕江南¶
行行野雲薄寒氣已通春故國入芳草滄¶
江終白身遊㱕花落滿睡起鳥啼新莫惜¶
<pb:KR4c0082_SBCK_001-22a>¶
閑書札西來問旅人¶
　　　鄜州留别王從事¶
相識未十日相知如十年從來易離别此¶
去忽留連路險行衝雨山髙度隔天終難¶
清夜坐更聽說安邉¶
　　　長安書懐¶
四馬西㳺日從呉又轉荆風雷㡬夜坐山¶
水半年行夢永秋燈滅吟餘曉露明良時¶
不我與白髪向頭盈¶
　　　冬夜山中㝷友¶
<pb:KR4c0082_SBCK_001-22b>¶
何人山雪夜相訪不相思若得長閑日應¶
無暫到時葉寒凋欲盡泉凍落還遲即此¶
天明去重來未有期¶
　　　送劉山人歸洞庭¶
君逐雲山去人間又絶蹤半湖乘早月中¶
路入踈鍾秋盡草蟲急夜深山雨重平生¶
心未已不得更相從¶
　　　古意¶
白馬逰何處青樓日正長鳯簫抛舊曲鸞¶
鏡&KR0180;新粧玄鳥深巢静(一作玄鳥/空巢語)飛花入¶
<pb:KR4c0082_SBCK_001-23a>¶
户香雖非竇滔婦錦字已成章¶
　　　避暑¶
當暑憶㱕林陶家借柳隂蟬從初伏噪客¶
向晚凉吟白日欺玄𩯭滄江&KR0018;素心神仙¶
儻有術引我出幽岑¶
　　　送呉袐書㱕杭州¶
爲客得從容官清料復重海涯㱕有業天¶
目近何峯是處通春棹無村不夜春馬卿¶
誇貴逹還&KR0003;返臨邛¶
　　　中秋對月¶
<pb:KR4c0082_SBCK_001-23b>¶
秋分一夜停隂魄最晶熒好是生滄海徐¶
看歷杳冥層空疑洗色萬怪想濳形他夕¶
無相𩔗晨雞不可聽¶
　　　八月上峽¶
萬里巴江水秋來滿峽流亂山無陸路行¶
客在孤舟洶洶灘聲急冥冥樹色愁免為¶
三不弔巳白一生頭¶
　　　送狄明府赴九江¶
字人脩祖德清白定聞傳匹馬從秦去孤¶
帆入楚懸𨵿中寒食雨湖㫖者衣天四考¶
<pb:KR4c0082_SBCK_001-24a>¶
兼重請相知住㡬年¶
　　　陜下投姚諌議¶
舊業在東鄙西遊從楚荆風雷㡬夜坐山¶
水半年行夢永秋燈滅吟孤曉露明前心¶
&KR0002;不遂有恥却㱕耕¶
　　　關東逢薛能¶
何處不相思相逢還有時交心如到老㑹¶
面未為遲苦學縁明代勞生欲白髭唯君¶
一度别便似見無期¶
　　　富春贈孫璐¶
<pb:KR4c0082_SBCK_001-24b>¶
天柱與天目曾栖絶頂房青雲求禄晚白¶
日坐家長井氣通潮信牎風引海涼平生¶
詩稿在老逹亦何妨¶
　　　送友人逰蜀¶
東堂雖不捷西去復何愁蜀馬知歸路巴¶
山似舊逰星臨劒閣動花落錦江流皷吹¶
青林下時聞祭武侯¶
　　　夏日盩厔郊居&KR0009;姚少府¶
古木有清隂寒泉在下深蟬從&KR0004;伏噪客¶
向晚涼吟白日欺玄𩯭滄江&KR0018;素心甚思¶
<pb:KR4c0082_SBCK_001-25a>¶
中夜話何路許相㝷¶
　　　送劉山人歸洞庭¶
却共歸雲去高眠最上峯半湖乘早月中¶
路入踈鍾秋盡草蟲急夜深山雨重平生¶
心未已不得更相從¶
　　　送胡休處士㱕湘江¶
見&KR0003;荆湘切長愁有去時江湖秋涉逺雷¶
電夜眠遲舊業多歸興空山盡老期天寒¶
一瓢酒落日醉留誰¶
　　　峽州送清徹上人歸浙西¶
<pb:KR4c0082_SBCK_001-25b>¶
風濤㡬千里歸路半乘舟此地難相遇何¶
人更共逰坐經嵩頂夏行值洛陽秋到寺¶
安禪夕江雲滿石樓¶
　　　送僧入天台¶
一錫隨縁赴天台又去登長亭舊別路落¶
日獨行僧夜燒山何處秋帆浪㡬層他時¶
授巾拂莫為老無能¶
　　　回山後&KR0009;范鄼先輩¶
高樓㑹月夜北鴈向南分留住經春雪辭¶
來見夏雲遥空江不極絶頂日難曛一與¶
<pb:KR4c0082_SBCK_001-26a>¶
山僧坐無因得議文¶
　　　長安送友人東歸¶
白社思歸處青門見去程郷遥茂苑樹路¶
入廣陵塵海日潮浮曉湖山雪露春猶期¶
來帝里未是得閑人¶
　　　深秋過源宗上人房¶
到日值揺落相留山舎空微寒生夜半積¶
雨向秋終度講多來鴈經禪少&KR0049;蟲方從¶
聽話後不省在愁中¶
　　　秋日登山閣¶
<pb:KR4c0082_SBCK_001-26b>¶
蒼蒼山閣晚杳杳𨻶塵秋偶上多時立翻¶
成盡日愁草平連邑動河滿逐江流下視¶
窮邉路行人在隴頭¶
　　　送宋震先輩赴青州¶
滿閣終南色清宵獨𠋣欄風髙斜漢動葉¶
下曲江寒帝里求名老空門見性難吾師¶
無一事不似在長安¶
　　　題棲霞寺上人院¶
居與鳥巢鄰日將巢鳥親多生從此性乆¶
集得無身𣗳老風終夜山寒雪見春不知¶
<pb:KR4c0082_SBCK_001-27a>¶
諸祖後傳印自何人¶
　　　送友人之蜀¶
天際蜀門開西看舉別杯何人不異禮上¶
客自懐才夜澗青林發秋江緑水來臨卭¶
行樂處莫到白頭回¶
　　　贈同官蘇明府¶
山中畿内邑別覺大夫清簿領分王事官¶
資&KR0009;野情閑齋無獄訟𨼆几向泉聲從此¶
朝天路門前是去程¶
　　　送厲圖南徃&KR0878;州覲伯¶
<pb:KR4c0082_SBCK_001-27b>¶
雲水入荆湘古來魚鳥郷故關重隔逺春¶
日獨行長山溜含清韻江雷吐夜光郡中¶
詞客㑹逰子更升堂¶
　　　山中夜坐¶
歸家來㡬夜倐忽隔秋殘月滿方塘白風¶
依老樹寒戯魚重躍定驚鳥却棲難爲有¶
門前路吾生不得安¶
　　　送台州唐興陳明府¶
見說海西隅山川與俗殊宦㳺如不到仙¶
分即應無瀑布當公署天台是縣圖遥知¶
<pb:KR4c0082_SBCK_001-28a>¶
爲吏去有術字惸孤¶
　　　夏日過友人檀溪別業¶
暑天宜野宅林籟爽泠泠沙月邀開户巖¶
風助掃庭鷺栖依緑篠魚躍出清萍客抱¶
方如醉因來得暫醒¶
　　　自江上入關¶
盡室&KR0009;滄洲孤帆獨泝流天涯心似夢江¶
上雨兼秋文字為人棄田園&KR0013;債収此名¶
如不得何處擬將休¶
　　　冬夜和范袐書𪧐袐省中作¶
<pb:KR4c0082_SBCK_001-28b>¶
毎曰得閑吟清曹闕下深因知遥夜坐別¶
有逺山心芸細書中氣松踈雪後隂歸時¶
高興足還復挿朝&KR0426;¶
　　　送友人逰太原¶
孤帆㡬日懸楚客思飄然水𪧐南湖夜山¶
離舊國年秋風高送鴈寒雨入停蟬此去¶
勤書札時常中路傳¶
　　　江上&KR0009;山客¶
山後與山前相思隔呌猿殘雲収樹末反¶
照落江源苦雨秋清長狂風野火飜朝來¶
<pb:KR4c0082_SBCK_001-29a>¶
賣藥客遇我　無言¶
　　　送張&KR0048;中赴睦州¶
青山復渌水想入富春西夾㟁清猿去中¶
流白日仾羙兼華省出榮共故郷齊賤子¶
遥攀送歸心逐馬蹄¶
　　　送鄂渚&KR0330;尚書赴鎮¶
夏口本呉頭重城㨿上遊戈船轉江漢風¶
月𪧐汀洲執憲傾民望衘恩赴主憂誰知¶
舊僚属攀餞涙仍流¶
　　　送崔侍御書記赴山北座主尚書¶
<pb:KR4c0082_SBCK_001-29b>¶
　　　　招辟¶
管記向丘門旌幢夹谷尊從來遊幕意此¶
去并酬恩鴈呌嫌氷合&KR1301;嘶喜雪繁同為¶
入室士不覺別銷䰟¶
　　　入朝遇雪¶
霜𩯭持霜簡朝天向雪天玉階初辨色瓊¶
𣗳乍相鮮宻翳空難曙盈徴瑞不愆誰為¶
洛陽客是曰更高眠¶
　　　勉力¶
日月不並照升沉俱有時自媒徒欲速孤¶
<pb:KR4c0082_SBCK_001-30a>¶
立却宜遲盡力唯求已公心任遇誰人間¶
不得意半是𩯭先衰¶
　　　郊居&KR0009;友人¶
林色𣗳還曛何時得見君獨居度永日相¶
去逺浮雲故疾随秋至離懐覺夜分蛩聲¶
非自苦偏是旅人聞¶
　　　送陸肱㱕呉興¶
雪後江上去風光故國新清渾天氣曉緑¶
動浪花春勸酒提壺鳥乗舟震澤人誰知¶
滄海月取桂却来秦¶
<pb:KR4c0082_SBCK_001-30b>¶
　　　暮秋重過山僧院¶
却接良宵㘴明河㡬轉流安禅逄小暑抱¶
疾入髙秋静室聞玄理深山可白頭朝朝¶
献林果亦&KR0082;學獼猴¶
　　　送新安少府¶
南浮雖六月風水已秋谅日亂看江𣗳身¶
飛逐椘檣後期誰可定臨别語空長逺䆠¶
須清苦幽蘭貴獨芳¶
　　　送人歸吴¶
何人不歸去君去是閑人帝里求相識山¶
<pb:KR4c0082_SBCK_001-31a>¶
家即近隣交情吾道可離思栁條新未飲¶
青門酒先如醉夢身¶
　　　送姚評事¶
儒服從戎去須知勝事全使君開幕日天¶
子偃戈年風雨依嵩嶺桑麻接楚田新詩¶
隨過客旋滿洛陽傳¶
　　　題棲雲寺立上人院¶
是法從生有修持歷刼塵獨居巖下室長¶
似定中身樹老風終夜山寒雪見春不知¶
諸祖後傳印自何人¶
<pb:KR4c0082_SBCK_001-31b>¶
　　　黔中罷職過峽州題田使君北樓¶
巴中初去日已遇使君留及得尋東道還¶
陪上北樓江衝巫峽出檣過洛宫収好是¶
從戎罷看山覺自由¶
　　　江上送從兄群玉校書東逰¶
逍遥蓬閣吏才子復詩流墳籍因窮覽江¶
湖却縱逰眠波聽戍皷飯浦約漁舟處處¶
迎高密先應掃郡樓¶
　　　宛陵東峯亭與友人話别¶
坐舉天涯目停杯語日晡脩篁齊過檻列¶
<pb:KR4c0082_SBCK_001-32a>¶
岫限平蕪亂水通三楚歸帆掛五湖不知¶
從此去何處是前塗¶
　　　華山㝷𨼆者¶
自入華山居𨵿東相見踈瓢中誰&KR0009;酒葉¶
上我留書巢鳥寒棲盡潭泉暮凍餘長聞¶
得藥力此&KR0003;又何如¶
　　　題薦福寺僧栖白上人院¶
空門有才子得道亦吟詩内殿頻徴入孤¶
峯乆作期高名何代比密行㡬生持長愛¶
喬松院清涼坐夏時¶
<pb:KR4c0082_SBCK_001-32b>¶
　　　㳺四明山劉樊二真人祠題山下孫氏居¶
乆在仙壇下全家是地仙池塘求乳洞禾¶
&KR0112;接芝田起看青山足還傾白酒眠不知¶
塵世事𩀱𩯭逐流年¶
　　　和太學趙鴻博士歸蔡中¶
得禄從高第還郷見後生田園休問主詞¶
賦已垂名掃壁前題出開窓舊景清遥知¶
賢太守致席日邀迎¶
　　　送壽昌曹明府¶
惠人須宰邑爲政貴通經却用清琴理猶¶
<pb:KR4c0082_SBCK_001-33a>¶
嫌薄俗聽漲江時漸緑春嶠燒還青若𪧐¶
嚴陵瀬誰當是客星¶
　　　哭賈島¶
秦楼吟苦夜南望只悲君一宦終遐徼千¶
山隔旅墳恨聲流蜀魄寃氣入湘雲無限¶
風騷句時來日下聞¶
　　　送薛能赴鎮徐方¶
列土人間盛彭門屬九州山河天設險禮¶
樂牧分憂皎日為明信清風占早秋雖同¶
郤縠舉郤縠不封侯¶
<pb:KR4c0082_SBCK_001-33b>¶
　　　送鳯翔范書記¶
西京無暑氣夏景似清秋天府來相辟高¶
人去自由江山通蜀國日月近神州&KR0002;共¶
將軍語河蘭地未収¶
　　　岐山逢陜下故人¶
三秦一㑹面二陜兩分携共憶黄河北相¶
留白日西寄來書少逹別後夢多迷早晚¶
期於此看花聽鳥啼¶
　　　送友人陸肱徃太原¶
并州非故國君去復尋誰獫狁方爲㓂嫖¶
<pb:KR4c0082_SBCK_001-34a>¶
姚正用師戌煙來自&KR0593;邉雪下無時更想¶
經綿上應逢禁火期¶
　　　贈李將軍¶
吾宗偏好武漢代將家流走馬辭中禁屯¶
車向渭州天心待破虜陣靣許封侯却得¶
河源水方應洗國讎¶
　　　送友人喻坦之歸睦州¶
歸心常共知歸路不相隨彼此無依𠋣東¶
西又别離山花含雨濕江樹近潮欹莫見¶
漁樵興人生各有誰¶
<pb:KR4c0082_SBCK_001-34b>¶
　　　尋華陽𨼆者¶
閑却白雲居行蹤出去初窓中聊取筆架¶
上獨留書日背林光冷潭澄嶽影虚長聞¶
得藥力此&KR0003;復何如¶
　　　長安即事¶
豈得有書名徒爲老帝京關中秋氣早雨¶
後夜涼生滄海身終泛青門夢已行秦人¶
縱相識多少別離情¶
　　　送友人逰塞北¶
朔野正秋風前程見磧鴻日西身獨逺山¶
<pb:KR4c0082_SBCK_001-35a>¶
轉路無窮樹隔髙關㫁沙連大漠空君看¶
河外將早晚擬平戎¶
　　　陜府上姚中丞¶
關東領藩鎮闕下授旌旄覓句秋吟苦酬¶
恩夜坐勞天開吹角出木落上樓髙閑話¶
錢塘郡半年聽海濤¶
　　　送供奉喻鍊師歸天目山¶
承恩雖内殿得道本深山舉世相看老孤¶
峯獨自還溪來青壁裏路在白雲間絶頂¶
無人徃𩀱峯是舊𨵿¶
<pb:KR4c0082_SBCK_001-35b>¶
　　　之任建安緑溪亭偶作二首¶
入境當春務農𧖟事正殷逢溪難飲馬度¶
嶺更勞人想取烝&KR0058;㤗無過賦歛均不知¶
成政後誰是得為鄰¶
維舟緑溪岸遶郡白雲峯將幕連山起人¶
家向水重短才無獨見長䇿未相逢所幸¶
分尭理烝民悉可封¶
　　　送侯&KR0048;中任新定二首¶
爲&KR0048;非白頭作牧授滄洲江界乘潮入山¶
川值勝逰暑風隨轉扇涼月傍門樓便欲¶
<pb:KR4c0082_SBCK_001-36a>¶
歸田里抛官逐隠侯¶
罷郎東出守半路得浮舟大斾行當夏桐¶
江到未秋雲閑分島寺濤静見沙鷗誰伴¶
臨清景吟詩上郡樓¶
　　　送太學呉康仁及第南㱕¶
因爲太學選志業徹春闈首領諸生出先¶
登上第㱕一榮猶未已具慶且應稀縱馬¶
行青草臨岐脫白衣家遥楚國&KR0009;帆對漢¶
山飛知已盈華省看君再發機¶
　　　陜州題河上亭¶
<pb:KR4c0082_SBCK_001-36b>¶
岸擁洪流急亭開清興長當軒河草晩入¶
坐水風涼獨鳥驚來客孤雲觸去檣秋聲¶
和逺雨暮色帶㣲陽浪静澄窓影沙明發¶
簟光逍遥毎盡日誰識愛滄浪¶
　　　留題姚氏山齋¶
未厭棲林趣猶懐濟世才閑眠知道在高¶
歩㑹時來露滳從𣷹硯蟬吟便送杯乱書¶
離縹帙迸筍出莓苔異果因僧&KR0933;幽窓為¶
燕開春逰何處盡欲別幾遲𢌞¶
　　　長安書懷投知已¶
<pb:KR4c0082_SBCK_001-37a>¶
所學近雕蟲知難謁至公徒隨衆人後擬老¶
一生中間歲家書到經荒世業空心懸滄海¶
㫁夢與白雲通五漏聲連北銀河氣極東𨵿¶
門迢遞月禁苑寂寥鴻地廣身難束時平道¶
獨窮蕭條苔長雨淅瀝葉危風乆戀干朝客¶
多慙別釣翁因依非不忝延薦況曽&KR0170;與善¶
應無替垂恩本有終霜天揺落日莫使逐孤蓬¶
　　　送姚侍御充渭北掌書記¶
北境烽煙急南山戰伐頻撫綏初易帥参畫¶
盡須人書記才偏稱朝廷意更親繡衣行李¶
<pb:KR4c0082_SBCK_001-37b>¶
日綺陌别離塵報國將臨虜之藩不離秦豸¶
冠嚴在首雄筆健随身飲馬河聲暮休兵塞¶
色春敗亡仍暴骨寃哭可傷神上䇿何當用¶
邉情此是真雕隂曽乆客拜送欲霑巾¶
　　　長安書情投知已¶
陜服因詩句從容巳半年一從歸闕下罕得¶
到門前毎&KR0049;朝軒出常看列𪧐懸重投期見¶
奬数首果蒙傳轉覺功宜倍兼令住更堅都¶
忘春暫醉少省夜曽眠煩暑燈誰讀孤寒業¶
自專精華搜未竭騷雅&KR0355;須全此事勤雖過¶
<pb:KR4c0082_SBCK_001-38a>¶
他謀拙莫先槐街勞白日桂路在青天取第¶
殊無序還郷可有縁旅情長越鳥秋思㡬秦¶
蟬月色千樓滿砧聲萬井連江山阻迢遞時¶
節暗推遷道即窮通守才應始末憐書紳相¶
戒語藏篋贈行篇致主當齊聖為郎本是仙¶
人心期際㑹鳯翼語遷延畢竟良圖在何妨¶
逸性便幽齋中&KR0230;覺珍木正隂圎隠几閑瞻¶
彼臨雲興𣺌然五陵供麗景六義動花牋儻¶
與潜生翼寜非助化&KR0096;免教垂素髪㱕種海¶
隅田¶
<pb:KR4c0082_SBCK_001-38b>¶
　　　府試丹浦非樂戰¶
自古爲君道垂衣致理難懷仁須去殺用¶
武即勝殘毒熾誅方及兵臨釁可觀居來¶
彭蠡固戰罷洞庭寛雪國知天逺霜林是¶
血丹吾皇則堯典薄伐至桑乾¶
　　　府試風雨聞雞¶
不爲風雨變雞德一行貞在暗長先覺臨¶
晨即自鳴隂霾方見信頃刻詎移聲向晦¶
如相警知時似獨清蕭蕭和㫁漏喔喔報¶
重城欲識詩人興中含君子情¶
<pb:KR4c0082_SBCK_001-39a>¶
　　　府試觀蘭亭圖¶
徃會人何處遺蹤事可觀林亭今日在草¶
木古春殘筆想吟中駐盃疑飲後乾向青¶
穿峻嶺當白認回湍月影窓間夜湖光枕¶
上寒不知詩酒客誰更慕前歡¶
　　　府試老人星見¶
良宵出户庭極目向青冥海内逢康日天¶
邉見壽星臨空遥的的竟曉獨熒熒春後¶
先依景秋來忽近丁垂休臨有道作瑞掩¶
前經豈比周王夢徒言得九齡¶
<pb:KR4c0082_SBCK_001-39b>¶
　　　省試振鷺¶
有鳥生江浦霜華作羽翰君臣將比㓗朝¶
野共相歡月影林梢下冰光水際殘飜飛¶
時共樂飲分道皆安逈翥宣高詠群棲入¶
静看由來鴛鷺侣濟濟列千官¶
　　　&KR0009;辛明府¶
何處無苛政東南有子男細將朝客&KR0003;須¶
是邑人諳別業空經稔歸田獨未甘目凝¶
煙積樹心貯月明潭曉皷愁方亂春山睡¶
正酣不任啼鳥思郷社欲桑𧖟¶
<pb:KR4c0082_SBCK_001-40a>¶
　　　苑中題友人林亭¶
井邑藏嵒穴幽棲趣&KR0002;何春篁抽筍&KR0097;夏¶
鳥雜雛多坐有清風至林無暑氣過亂書¶
還就葉真飲不聽歌片影明紅蘚新隂映¶
緑蘿雄文終可惜莫更弃高科¶
　　　投京兆府試官任文學先輩¶
髙興每論詩非才獨見推應當明試日不¶
比暗投時出口人皆信操心自可知孤單¶
雖有託際㑹别無期取捨知由已窮通㫁¶
在兹賤身何足數公道自難欺澤國違甘¶
<pb:KR4c0082_SBCK_001-40b>¶
㫖漁舟積夢思長安未歸去爲𠋣鑒妍媸¶
　　　宋少府東溪泛舟¶
登岸還入舟水禽驚𥬇語晚葉低衆色濕¶
雲帶繁暑落日乘醉歸溪流復㡬許¶
　　　聞北虜入靈州二首¶
河冰一夜合虜&KR0016;入(一作/滿)靈州歳歳徴兵¶
去難防塞草秋¶
見說靈州戰沙中血未乾將軍日告急走¶
馬向長安¶
　　　送友人下第歸感懐¶
<pb:KR4c0082_SBCK_001-41a>¶
帝里春無意歸山對物華即應來日去九¶
陌踏槐花¶
　　　贈桂林友人¶
君家桂林住日伐桂枝炊何事東堂樹年¶
年待一枝¶
　　　長安感懷¶
一第知何日全家待此身空將灞陵酒酌¶
送向東人¶
　　　題長孫桐樹¶
一去龍門側千年鳯影移空餘翦圭處無¶
<pb:KR4c0082_SBCK_001-41b>¶
復在孫枝¶
　　　渡漢江¶
嶺外音書絶經年復歷春近郷情更怯不¶
敢問來人¶
　　　嵩山夜還¶
家住東臯下好采舊山&KR0340;自省逰泉石何¶
曽不夜歸¶
